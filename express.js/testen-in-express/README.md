# Testen in Express

Testen van applicaties gebeurt op verschillende niveaus. Hoewel niet iedereen dezelfde niveaus van elkaar onderscheidt, maakt men in het algemeen een onderscheid tussen **unit testing** en **end-to-end testing**.

Unit testing omvat het testen van individuele onderdelen van de code, zoals functies of methoden. Meestal wordt hier een white-box principe gehanteerd: de tester kent de inhoud van de unit en mag code schrijven die gebruik maakt van deze kennis. Typische frameworks voor unit testing van Express applicaties zijn Mocha en Jest.

End-to-end testing omvat het testen "zoals een gebruiker". Deze vorm volgt het black-box principe. In essentie omvat dit het automatiseren van volledige browserinteracties. Typische frameworks zijn Cypress of Selenium.

Wij behandelen hier alleen unit testen, omdat dat veel specifieke aspecten bevat afhankelijk van de gebruikte technologie. End-to-end testing is universeler van aard.
